Janusz, Stach i Grażyna zostali wysłani do roku 1574, kiedy to odbywała się
wielka uczta powitalna Henryka Walezego. Według danych Kronostatu podczas
uczty doszło do kulinarnej katastrofy - królewski pałacowy ogród przypraw
został źle zaplanowany, co spowodowało, że niektóre przyprawy rosły w trudno
dostępnych miejscach, a zbiór był niezwykle kosztowny. Jednak według
historycznych zapisów taka katastrofa nigdy nie miała miejsca. Kronostat
zidentyfikował poważną anomalię czasową, która zakłóciła oryginalny projekt
ogrodu, zmieniając jego układ w skomplikowany, chaotyczny labirynt przypraw.
Podróżnicy dostali zatem zadanie przeprojektowania ogrodu tak, aby koszt
zbioru przypraw do królewskich potraw był jak najmniejszy.

Ogród przypraw jest podzielony na grządki ułożone w kwadratowej siatce z wytyczonymi
ścieżkami pomiędzy nimi. Grządki są ponumerowane wzdłuż ścieżek poziomych (wierszy)
i pionowych (kolumn) od 0 do n-1.

W każdej ścieżce poziomej (wierszu) i pionowej (kolumnie) można przypisać przyprawę
tylko do jednej grządki. Oznacza to, że w danym wierszu może być wybrana dokładnie
jedna grządka oraz w danej kolumnie również dokładnie jedna grządka. Jest tak, bo
według obliczeń królewskiego astrologa, mistrza Horacjusza Ziółkowskiego przyprawy
z jednej ścieżki nie mogą rosnąć na więcej niż jednej grządce. Inaczej grozi to
zakwaszeniem atmosfery, nadmiarem mocy bazylii i samozapłonem oregano. Każda grządka
ma przypisany koszt zbioru przypraw. Podczas przydziału grządek trzeba tylko pamiętać,
że plan nasadzeń musiał być zgodny z królewskim dekretem, który nakazuje zaczynać
sadzenie od najniższych numerów ścieżek tam, gdzie jest to możliwe.

Wejście
Na wejściu program otrzyma liczbę dodatnią 1<=n<=35, oznaczającą liczbę ścieżek i grządek
w ogrodzie. W kolejnych n wierszach znajdzie się ciąg n liczb naturalnych, oznaczających
koszt zbioru przyprawy z danej grządki. Koszt na poszczególnych grządkach nie przekracza 1000.

Wyjście
Na wyjściu program musi wypisać n liczb, gdzie każda z nich oznacza numer ścieżki, wzdłuż
której należy posadzić przyprawę na danej grządce. Ścieżki i grządki są numerowane od 0.

UWAGA! W zadaniu nie można używać bibliotek STL.
Zadanie należy zaimplementować wykorzystują metodę przeszukiwania z nawrotami.

Przykład
Wejście:
4
5 3 2 2
1 2 3 3
2 1 8 7
3 5 3 2

Wyjście:
1 2 0 3